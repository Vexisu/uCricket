\chapter{Języki programowania dla mikrokontrolerów AVR}
\label{ch:02}

Mikrokontrolery programowalne pozwalają na budowanie zaawansowanych urządzeń wbudowanych. Wymagają one do tego języków programowania spełniających szereg wymagań m.in.: niskopoziomową manipulację sprzętem i generowanie kodu optymalnego pod kątem czasowym i pamięciowym.

\section{Mikrokontrolery AVR}
Platforma mikrokontrolerów AVR, utworzona przez firmy Atmel i aktualnie będąca własnością Microchip, jest jedną z popularniejszych platform wykorzystywanych w budowaniu urządzeń wbudowanych \cite{AVRMicrocontrollersMarket2024}. Ośmiobitowa architektura tych mikrokontrolerów powstała w roku 1996, na rynek wprowadzona została w roku 1997. Jej najważniejszymi cechami stały się prostota wytwarzania dla niej oprogramowania, niski pobór mocy oraz przystępna cena układów \cite{kunikowskiOverviewATmegaAVR2015}.

Mikrokontrolery AVR zostały oparte na ośmiobitowym procesorze RISC w zmodyfikowanej architekturze harwardzkiej z autorskim zestawem instrukcji. W zależności od rodziny rdzeń procesora może pracować z zakresie częstotliwości 1-20~MHz lub 32~MHz dla rodziny XMEGA.
W ramach architektury mikrokontrolerów, do dyspozycji programisty zostały przekazane \cite{30009630M8bitPIC2018}:
\begin{itemize}
\item pamięć Flash, wykorzystywana jako pamięć programu,
\item pamieć SRAM, służąca przechowywaniu zmiennych,
\item pamięć EEPROM, umożliwiająca przechowywanie dużych wartości statycznych,
\item zbiór rejestrów wewnętrznych kontrolujących pracę mikrokontrolera oraz służących do wykonywania instrukcji,
\item rejestry portów wejścia/wyjścia,
\item w zależności od modelu: liczniki zegarowe, konwertery analogowo-cyfrowe i cyfrowo-analogowe, sprzętowe interfejsy dedykowane dla protokołów tj. TWI, UART, SPI, USB.
\end{itemize}

Zależnie od wymagań projektowanego systemu systemu wbudowanego, dostępne jest wiele modeli mikrokontrolerów. Ze względu na ich mnogość można wyróżnić trzy najpopularniejsze podrodziny \cite{30009630M8bitPIC2018}:
\begin{itemize}
\item tinyAVR -- niska cena, mała ilość pamięci oraz wyprowadzeń (od 8 do 32),
\item megaAVR -- szeroka gama rozszerzeń i funkcji, większa ilość pamięci i wyprowadzeń (od 28 do 100) względem tinyAVR,
\item XMEGA -- wyższe taktowanie procesora.
\end{itemize}

\section{Popularyzacja platformy AVR za pośrednictwem Arduino}

Prawdziwym przełomowym momentem dla platformy AVR stał się rok 2010, kiedy w trakcie wydarzenia Maker Faire w Nowym Yorku zaprezentowano nową płytkę rozwojową firmy Arduino, nazwaną Arduino UNO \cite{teamOneBoardRule2021}. Pomimo istnienia poprzedników, płytka ta stała się najpopularniejszą platformą dla początkujących elektroników \cite{teamOneBoardRule2021}.

UNO ma dwa mikrokontrolery AVR \cite{R3ArduinoDocumentation,teamOneBoardRule2021}
\begin{itemize}
\item ATmega328P będący głównym mikrokontrolerem podłączonym do portów wejścia/wyjścia na płytce rozwojowej,
\item ATmega16U2 wykorzystywany jako programator USB oraz pozwalający na komunikację z głównym mikrokontrolerm poprzez port szeregowy. Po modyfikacji jego programu, możliwe jest także wykorzystanie innych trybów protokołu USB np. HID.
\end{itemize}
Użycie dwóch układów nie tylko zwiększyło możliwości płytki prototypowej. Miało także wpływ na łatwość korzystania z platformy poprzez brak wymogu instalacji sterowników dzięki protokołowi USB CDC (ang. \english{communications device class}).

Dla płytki Arduino powstało także środowisko programistyczne Arduino IDE wraz z zestawem bibliotek skierowanych do początkujących programistów. Wyróżniają się one prostotą i przejrzystością. Edytor pozwala na kompilację kodu i programowanie płytek rozwojowych bez skomplikowanej konfiguracji. Biblioteki dla języka C, dostarczone wraz ze środowiskiem, ukierunkowane są na prostotę i czytelność kodu, ukrywając przed programistą niskopoziomowe cechy programowania systemów wbudowanych. Rysunek \ref{fig:edytor} przedstawia edytor Arduino IDE dostarczany przez firmę Arduino wraz z przykładowym programem Blink włączający i wyłączający diodę umieszczoną na płytce.
\begin{figure}
\centering
	\includegraphics[width=1\textwidth]{graf/arduino-ide-blink.png}
	\caption{Edytor Arduino IDE z przykładowym programem Blink}
\label{fig:edytor}
\end{figure}

\section{Języki programowania}
Oprogramowanie wytwarzane dla systemów wbudowanych wymaga niskopoziomowego dostępu do sprzętu. Ze względu na niską ilość zasobów i jednoczesną złożoność programów pracujących na mikrokontrolerach, wykorzystuje się języki ogólnego przeznaczenia (ang. \english{general-purpose programming languages}), które pozwalają na bezpośrednią manipulację pamięcią. Oficjalnie wspieranymi językami przez środowisko programistyczne AVR są C, C++ i Assembly, dostarczanymi za pośrednictwem GNU Compiler Collection \cite{GCCCompilersAVR}.

Wraz ze wzrostem popularności mikrokontrolerów AVR powstały także alternatywne kompilatory i interpretery dla popularnych języków programowania. Implementacje niektórych z języków można znaleźć pod nazwami:
\begin{itemize}
\item Rust + AVR-Rust -- kompilator języka Rust wraz z zestawem bibliotek dla mikrokontrolera ATMega328P\cite{1IntroductionAVRRust},
\item AVR-Ada (AVR-GNAT) -- zestaw bibliotek i kompilator języka Ada dla AVR \cite{AVRAdaWikiHome},
\item PyMite -- minimalistyczny interpreter jezyka Python 2.5 \cite{PyMitePythonWiki},
\item NanoVM -- wirtualna maszyna dla kodu bajtowego języka Java \cite{harbaumHarbaumNanoVM2025}.
\end{itemize}
\subsection{C/C++}
Głównie stosowanym językiem podczas wytwarzania oprogramowania dla mikrokontrolerów AVR jest język C ze względu na dostępność bibliotek oraz mały i szybki kod wynikowy. Język C++, ze względu na swoją budowę i skomplikowanie, jest wykorzystywany dużo rzadziej. Wymaga także większej ilości zasobów do pracy w porównaniu do C. C++ pozwala na korzystanie z bibliotek napisanych dla języka C oraz stosowanie technik programowania obiektowego.
\subsection{Rust}
Rosnącą popularność w ostatnich latach zdobywa język Rust \cite{gasibaThinkThisBeginning2023}. Zawdzięcza on ją zaawansowanym technikom zapobiegania występowania problemów, jakie mogą powstać w trakcie zarządzania pamięcią i obsługi wielowątkowości, oraz swojej wydajności. Wprowadza on także wiele nietypowych rozwiązań w implementacji kodu w postaci lukru składniowego (ang. \english{syntactic sugar}), co może okazać się utrudnieniem dla osób początkujących. Przykładowym zachowaniem języka Rust, które może powodować problemy u początkujących programistów jest definiowanie funkcji zwracającej wartości. Określenie zwracanej wartości odbywa się poprzez usunięcie średnika znajdującego się na końcu instrukcji, zamieniając je na wyrażenie\cite{rustFunctions} (kod źródłowy na rys. \ref{fig:lst:rust-fn}). Początkowo pierwsza implementacja języka Rust i bibliotek dla mikrokontrolerów AVR była rozwijana jako oddzielny projekt pod nazwą AVR-Rust \cite{AvrrustRustlegacyforkDeprecated}. Z czasem jednak baza kompilatora została włączona w główny kompilator \cite{RFCMergingAvrrust}.

\begin{figure}
\begin{lstlisting}
fn sum(x: i32, y: i32) -> i32 {
	x + y // Dodanie srednika spowoduje blad kompilacji.
}
\end{lstlisting}
\caption{Funkcja w języku Rust zwracająca sumę z dwóch zmiennych.}
\label{fig:lst:rust-fn}
\end{figure}

\subsection{Ada}
Ada, pomimo swojej niskiej popularności, posiada rozbudowane wsparcie dla mikrokontrolerów AVR poprzez zestaw bibliotek AVR-Ada \cite{AVRAdaWikiHome}. Wsparcie języka Ada dostarczane jest poprzez integrację z GNU GCC. Dziś język ten nie cieszy się wysoką popularnością \cite{SOBRAL201930Y}. Może to być szczególnym utrudnieniem dla początkujących programistów, dla których znalezienie aktualnych zasobów pozwalających na naukę programowania danej platformy jest bardzo trudne.
\subsection{Java i Python}
Języki Python oraz Java nie są wykorzystywane w programowaniu mikrokontrolerów AVR. Pomimo przyjazności tych języków dla początkujących programistów i istnienia ich implementacji dla danej platformy, zasoby i architektura bardzo ograniczają wykorzystanie interpreterów i maszyn wirtualnych działających w czasie rzeczywistym. Wersje dla mikrokontrolerów AVR nie dostają już także aktualizacji.

\section{Analiza języków programowania}
Kompilatory są złożonymi systemami przeprowadzającymi tłumaczenie plików wejściowych z kodem źródłowym do kodu binarnego instrukcji wykonywanych przez platformę docelową.

\subsection{Ramowa budowa kompilatora}
Ze względu na poziom skomplikowania procesu kompilacji kodu, dzieli się go na mniejsze procesy. Najczęściej wyróżnianymi procesami są analiza leksykalna, analiza składniowa, analiza semantyczna, optymalizacja, generowanie kodu pośredniego, generowanie kodu wynikowego.
\subsubsection{Przód kompilatora}
Część przednia kompilatora jest elementem niezależnym od platformy docelowej. Definiuje ona składnię i zachowania związane z pisanym przez programistę kodem.

Pierwszym procesem wykonywanym po uruchomieniu kompilatora jest analiza leksykalna. Dzieli on kod źródłowy na zbiory znaków zwane leksemami, a następnie kategoryzuje je w zależności od ich znaczenia np. identyfikatory, słowa kluczowe, dane liczbowe. W wyniku kategoryzacji otrzymywane są tokeny. Budowanie definicji leksykalnej odbywa się poprzez wyznaczenie pojedyńczych leksemów lub zdefiniowanie wyrażenia regularnego. Efektem definicji jest wygenerowanie niedeterministycznego lub deterministrycznego automatu skończonego. Powstało wiele implementacji narzędzi odpowedzialnych za budowę analizatorów leksykalnych takie jak lex, flex, jflex.

Proces analizy składniowej odbywa się poprzez konsumpcję tokenów wygenerowanych przez analizator leksykalny, w wyniku czego budowane jest drzewo syntaktyczne. Analizatory składniowe mogą być zbudowane w oparciu o algorytmy wstępujące i zstępujące. Do rodziny algorytmów wstępujących zaliczamy:
\begin{itemize}
\item kanoniczny LR(1) (ang. \english{canonical RL, CLR}) -- algorytm kanoniczny od lewej do prawej z odwróconym prawostronnie wyprowadzeniem (ang. \english{canonical left-to-right, rightmost derivation in reverse}),
\item uproszczony LR(1) (ang. \english{simple LR, SLR}) -- uproszczony algorytm od lewej do prawej z odwróconym prawostronnie wyprowadzeniem (ang. \english{simple left-to-right, rightmost derivation in reverse}),
\item LALR(1) -- algorytm z wyprzedzeniem od lewej do prawej z prawostronnym rozwinięciem (ang. \english{look-ahead left-to-right rightmost (deriviation)}).
\end{itemize}
W rodzinie algorytmów zstępujących znajdują się:
\begin{itemize}
\item zstępowanie rekurencyjne (ang. \english{recursive descent}),
\item LL(1) -- algorytm od lewej do prawej z lewostronnym wyprowadzeniem (ang. \english{left-to-right leftmost (derivation)}).
\end{itemize}
Do narzędzi umożliwiających generowanie analizatorów wstępujących zalicza się yacc, hyacc, GNU Bison. Wygeneowanie analizatora zstępującego możliwe jest z wykorzystaniem narzędzia ANTLR.

Analiza semantyczna odpowiada za weryfikację poprawności semantycznej kodu źródłowego. Proces ten wykorzystuje translację sterowaną składnią. Proces ten może być wywoływany przez redukcje lub podczas przechodzenia przez drzewo syntaktyczne. W takcie weryfikacji sprawdzana jest między innymi poprawność wywoływanych funkcji, kompatybilność typów danych z wykonywanymi na nich operacjami, obecność i dostępność zmiennych.

\subsubsection{Tył kompilatora}
Tylnia część kompilatora jest ściśle związana z platformą docelową dla której kompilowany jest kod wynikowy. 
\ksremark{AST → generowanie kodu, optymalizacje itd}

%\begin{itemize}
%\item sformułowanie problemu
%\item osadzenie tematu w kontekście aktualnego stanu wiedzy (\english{state of the art}) o poruszanym problemie
%\item  studia literaturowe \cite{bib:artykul,bib:ksiazka,bib:konferencja,bib:internet} -  opis znanych rozwiązań (także opisanych naukowo, jeżeli problem jest poruszany w publikacjach naukowych), algorytmów, 
%\end{itemize}
%
%
%Wzory  
%\begin{align}
%y = \frac{\partial x}{\partial t}
%\end{align}
%jak i pojedyncze symbole $x$ i $y$  składa się w trybie matematycznym.
%

%%%%%%%%%%%%%%%%%%%%%%%%



